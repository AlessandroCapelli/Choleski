# Cholesky

## Alessandro Capelli

### Scopo del progetto

Questo progetto ha lo scopo di studiare l’implementazione del metodo di Choleski, in ambiente di programmazione open source, per la risoluzione di sistemi lineari per matrici sparse, simmetriche e definite positive e di confrontarla con l’implementazione in ambiente MATLAB. L’obiettivo consiste nell’analisi di alcune metriche che consentano di valutare una scelta ponderata dell’ambiente più idoneo in base al contesto aziendale o individuale nel quale ci si trova: sia come ambiente di sviluppo, sia come sistema operativo. In particolare, dopo aver implementato il metodo di Choleski per la risoluzione di sistemi lineari, è stato analizzato il comportamento di tale implementazione in ambiente MATLAB (come ambiente proprietario) e ambiente Python (come ambiente open-source), sia su sistema Windows che su sistema Linux; i confronti sono avvenuti in termini di tempo, accuratezza (misurata come errore relativo), memoria utilizzata, facilità d’uso e documentazione.
